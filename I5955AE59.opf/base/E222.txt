The Prajñāpāramitā-Hṛdaya Sūtra
I. Oṃ namo Bhagavatyai Ārya-prajñāpāramitāyai!
----------
II. Ārya-avalokiteśvaro bodhisattvo gambhīrāṃ prajñāpāramitācaryāṃ caramāṇo vyavalokayati sma: pancaskandhāṃs tāṃś ca svabhāva-śūnyān paśyati sma.
----------
----------
III. iha śāriputra rūpaṁ śūnyatā śūnyataiva rūpamrūpān na pṛthak śūnyatā śūnyatāyā na pṛthag rūpam yad rūpaṃ sā śūnyatā yā śūnyatā tad rūpaṃ.
evam eva vedanā-saṃjñā-saṃskāra-vijñānaṃ.
IV. iha Śāriputra sarva-dharmāḥ śūnyatālakṣaṇā anutpannā aniruddhā amalā avimalā anūnā aparipūrṇāḥ.V. tasmāc Chāriputra śūnyatāyāṃ na rūpaṃ na vedanā na saṃjñā na saṃskārāḥ na vijñānam,na cakṣuḥ-śrotra-ghrāna-jihvā-kāya-manāṃsina rūpa-śabdo-ganda-rasa-spraṣṭavya-dharmāḥna cakṣūr-dhātur yāvan na manovijñāna-dhātuḥ
na-avidyā na-avidyā-kṣayo yāvan na jarāmaraṇam na jarāmaraṇakṣayo na duhkha-samudaya-nirodha-mārgā na jñānaṃ prāptir na-aprāptiḥ.
VI. tasmāc Chāriputra aprāptitvād bodhisattvo prajñāpāramitām āśritya viharaty acittāvaraṇaḥ.cittāvaraṇa-nāstitvād atrasto viparyāsa-atikrānto niṣṭhānirvāṇaḥ.VII. tryadhva-vyavasthitāḥ sarva-buddhāḥ prajñāpāramitām āśritya- anuttarāṃ samyaksambodhim abhisambuddhāḥ.
VIII. tasmāj jñātavyam prajñāpāramitā mahā-mantro mahāvidyā-mantro ’nuttara-mantro ’samasamamantraḥ sarva-duḥkha-praśamanaḥ satyam amithyatvāt.prajñāpāramitāyām ukto mantraḥtadyathā oṃ gate gate pāragate pārasaṃgate bodhi svāhā.
ity ārya-prajñāpāramitā-hṛdayaṃ samāptam.
----------